Апы, ӄаник...
эйӈенеӈыткулъык,
Ӄергысет ыскуг'вимта таӈӄитаӄут лъыган!
Ӄергысани амта ӄаниӈог'ыт,
Лъиӄа илумун ӄывлыӄшитаӄут!
Ӄамаӄуӄ ыкныӄ — ыкумаӄут ипа
Наталӈут ыкныврыгат — ыкынӄиталг'ит
Ынлыӄнатупик!
Рыпаль ўи сукег'ло итыӄыситаӄо
Эйӈенеӈыткулг'енун,
атулг'енун!
Ыскуг'вимта ӄукани
напах'туӄ нукувг'аӄук,
Ӄуӄуӈалык сикуврыг'ах'сугнигныӈ...
Микисӄит тугулъутыӈ кайывкахтаӄат,
Атумаг'мыӈ, маниӄусаг'аӄат ыӄнийӄылуку,
Ыкниг'ах'ӄут'аӄут
ыкныврыгет напах'тум.
Ӄуяӈанӄутӈан гиўим
нутан нугыкаталг'им!
Ылъӈан амалъкам укыох'пак
маӄах'тывках'лъыӄетыкут,
Акуна нынлъыми, апыпигми,
суӈаг'нитаӄут
сикух'сугнилӈут ӄуӄуӈет.
Апы, ӄаник...
эйӈенеӈыткулъык.
Микисӄит ыскуг'вигми елка́кут.
Ынми-ам, ӄылыги, анама ынлыӄнах'саг'ог'оӄа
Микаг'аӄ елкарагаӄ,

30
