Сивулим артелым умелыкума Аёюк. Тагани эн-
мет утуқаґрумалґе. Нувуқаҳмит пиниқыпихсимат, акуна
аңукаґаҳтумаґмың. Августыми 1933 гиўгими Олыґмың анья-
кун тыкисимаўқ анлъунґилңуқ юк. Қылыги ыскуҳтыңумаўқ.
Пимет, гуқ, унавык атҳамалґит аґнаґат, нукалъпеґат, уноқу
калъыҳнауґнилуки ыскуґвигми. Ыскуҳтым ыскуґвигмун маютет
тугумеґит.
Атықума нутаґинґам ыскуҳтым Елена Ольшевская. Уноқоку,
гук, калъыҳсимет нувуқаҳмит. Таным мулупихлъутың кат-
ымамат. Ыскуґвик тақьяҳқанилуку сивулимун сентябрымун.
Олыґмың таўхкын тыкисимет алңагитат, Нувуқаҳмит ыскуґвик
тақнақумат саналуку ыскуґьяяҳқанун микисқинун. Олыңалуку
апыґьяўҳсимат нутаґинґақ ыскуҳты.
Илет, гуқ, ыскуґьяяхқат итакумаяґет аңаюқета. Алиңылътың
аңқиґнаґнаюката. Гуни сагиқаҳсимат сивулит ыскуҳтыт, гуқ. Ну-
тапик натын ниқумат ют: натын пинитун ынъақйъауҳсаҳқат.
208