Нувуқами лъыган атылгумат иґунаґмың нунаврыгат —
аґвыңалок, укиґалоқ, ахтагвик, нонақ, акулик, уйвақ. Кегми
аньяпитхун аңоқапут ытфихкопут. Итақетыкут аґулаҳқуґвил ыгни
нонагни, уйвами, исагни, аҳтаґвигни. Атасимың пимакуґ уй-
вамун. Таўани углаҳтут найъқуҳкоґыт- угла1- нунаңусимет.
Қул иґамсугақут таўатын.
Гуқ, укйъуґасапик таўатын аңуясоґыт- суґумат. Углақ юк
-гуқусимат. Санлуқ амта ытфикьяґат юпит. юит тамум нунам
наңысимет, ґук. олґым туңыңаның, гуқу ануясоґыт. пилґиг,
ґуқуқуґимат югның, ґумыни лъыган ылъыґеның.
Укйъуґасак, гуқ, нувуқақ юхтупихсаҳтуқ. Ынкам нувукаҳмит
афқунъақумат нунайың. Иґунета анлъу1- уйґит айңуҳумет
кавилґеның айңуґусаның. Ылъмыхтының санамаяґмыхтының.
Силъа накам пиниҳқапимаўқ тами ыґныґми. Анлъугмың
унаҳсемың санасимёгл- суплъулгулуку ынкам пыгума1- ыпнъамун.
Анагўакңан,гук, акуна имаиклъини никугнамаук. Қаманун пы-
ґуглуки капутыт. Игунапигмың нувуқаҳмит анусимат силъамун.
Ниқумат: санлугмит туқуқаманилуки.
Аңуясоґыт ыглыҳнилуки нувукамун.
Пилъугьялґит агиҳтут қиґниқтумың. Ысҳагъяқит, таса-
ма лъыган аґеқут, гўаймаугипихтақут. Игунапигмың. Акуна
атҳанґитут суґулґит. Утыґмун қатңумаґ. Тумыми, гуқ, суґу-
малґит пақытет қуйңилъхыґ. Анлъут қуйңиҳқуҳтыт эгун амалъи
қуйңиґмыхтыни ысимат. Мантыґами ысима1- аңукаґак ынкам
ьшътуґет.
Аңукаґақ, гуқ, аңкунлъаҳтумаўқ. Пыґуглуки аңкунун қуйңим
ныныҳқоґит акныґит ыпылґит.
Аңукаґақ нутаґинґамалуни, гуқ. капилъыпимаўқ. Такут
аңуясоґыт қуйңилъыгнун ґутңамың, умелгат эгун утуқа амта.
Пе, гуқ, аңукаґам:
— утукагукук хўаңкугнун, сивукулъ пилъалъунуң. Аңыҳґуқ
аңуясоқ. Ылътуґаґни нукалъпеґак пек: ««пилъасималъун
мьннуҳсугнийкума ыхунъакыйык аңуясоқ». Пилъатук.
21б