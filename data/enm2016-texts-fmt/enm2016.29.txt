ёмрон
укйъуґак 1944 гиўгими хўаңкута ыскуныґмың .гақңамта
қатңугъяҳґуґнақумакут қышымун гухынкагункут-
хун. Нувуқами каяныпик ыкукут. Аңқиґналґит тамакут
ықалункут ыкакапут акуна упьюґалуки. Кымлинанкуг нақам
имаґниґругақуқ,қеңитыпихлъуни. Месысу аньяҳпут акуна
санихлъуку аньяхлъук утуқақ усеиыҳтупихлъыґе.
Таўатын усилилъҳаґылъта қашуґнақукут. Гўарат ивы-
руґык қатңуҳныґмың аҳ1упихтақуқ. Нақам гулъкугьи
ивыруҳтыкақаҳпут. Таўхкын қынгўат қатңуґаҳтак. Каңисқумун
канлемта макагның таўхкын ґўэтхыңлакуг туңилегнун.
Нақам амалъи уноми каңисқуқ сали ануклъимаук.тайъпиңкын
кылоның қевґаґыт ысимат. Итык нақам ылъмаґак. Нақам ґами
аньями углапик ыкумаўқ, э4 юк.
Мавык қышылъыґе, больницамун акуна. Максимовынкук
такук ыскуҳтык нулеқулъутык мани аглуяҳқалътык тыкитақук
тукуҳтупихлъутык.
Таўатын ыглыҳсималъта гухынкаун аґиўк:
— ымґым ухтыпихтетыкут ивыруґыгынкун!
Нақам тана апыґақыкит ивыруґвш- қулъулуки.
— қулъухкун ухтыпихтеґыкут ымґым!
Сивонун -ґаевык писи! Сивуягми ьггақукут гуи-ам, ненете-
гын, ататеґын. Пеґынңа: ««сивуйим қайңанун ухтын! Сивуй-
им қайңанун ухґынама утыґмун ысҳапако. Тае гухынкаум та-
кук улъқенашынкук апқалуңалъю нукалъпегумалукык: ««ўа-
вык тетык!» агук тае. Қылыги умьюгарахтуқ, кинъақыкумта
капенахлъыклъукык савихлъугмың.
Эрмен ақум сайнани таени тугулуку ымыҳтатыхлъук, лъыган
қалупихтакуқ аңатуґипихлъуни.
Ыныкитык, қуканун ысҳагьялґеңа кымлиңанкук ықалуклъу
аңқиґналґик, сивони инаҳґалґик, лъыган кинъяқупихтақук
232 2