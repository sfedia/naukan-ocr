Утоюк
қагам қулиґамсо.
Утоюк — иґныґа пытугам. Аґвинылгумат авақутет пыту-
ганкук пуеңапъу. Уюґег нануқ, ататегын, наягат тегрен. Уто-
юк нукалъпеґатминың каримамаўқ. Умьюгаҳтумаўқ нақам.
Нақам илукыхтуг анамьяхтыситун. Ылъңита мантыґени
ыскулъҳаґумаўңа. Пуеңа анит ысҳа пинипихтуқ.
Қонпың гўи ынқаканка комсомолыңумалґит нукапъпет уто-
юк, уйґак, лъайвоқын, хухынкаун, рультын, калъук, ситңеун.
Ылъңита сивулилътың илисимаґ русит улот, мумихсильтыңумат.
Акуна илета қанґунъаниґақет. Эхурңам таўа икаюґнақумег
нуналгутытың.
Сивулими ыґныґани сентябрым ыскугьяҳтукут нутаґинґаґмун
ыскуґвигмун. Иґунени классыни ытыфсимет лозунгыт, алңашет
в.и. Лениным, к.марксым, ф.энгельсым, и.сталиным.
Сивулими урогми қанґинамат н1ольшевская, мумихлъуку
қанылъҳа.
1988 гиўгимың кынлыклъуни икиҳсимат ыскуґвик
нутаґинґақ, утоюк ныґоґумат секретарыңулуку комсомолыни.
Утуқаґрут ют илеґа умиклъуки тамакут анлинҳат,
икаюґакылґит ыскуҳтынун ылъиқумет.
Тридцатыни гиўгини тумаҳсимат сивулиқ нунам советңа.
Утоюк таўани умелгуҳтуқ. Сали анлинҳапилуни. Илег уґуқат
пеқуґ,гуқ, анлинҳақ тана мулунаґутуқ аглуглуни. Эхурңам
ыглыґусилътыңумауқ илисималуни.
Таўхкын туюмат янракынутамун. Таўхкын алңахтуґъяҳтумет
юит куглусим. Таным пинитун тана ыглыґусима.
Қулыт гиўгит нувуқам нунам советңани аглумауқ. олыґмун
нухсимат, ылъңан таўани икаюма ёорело умелгуҳсийъқылуку
олґым советңани. Ылъңа секретарыңуҳсимаук совегңани
олґым.
219