Гўи акуна илисимаканка югутылалґени ысимаўңа. Қынгўат
тайқагавык лъимат. Ипа укумтуңыңанлъыґеңумаяҳтут. Уңайим
туңыңаның. Қынгўат такохун Рыркайпиякун синывамат.
Нату тануна амалъи ыкыҳтуқ. Тумлимат маюґве. Тумли-
мат ывык икуґлуку, самун лъыган аңунаюкылътың. Ынрақ та-
кохун ыкумат тувамун. Лъыган аґулеґақңамың, ывык тамана
амулаґлуку қуйңиґмыхтынун. Қайўа илет қуйңит нутаґинґат
ымытоқылґит. Таґъюҳтуґақңамың туқоқут. Амалъи аҳсаґаҳтақут.
Эхурңам ыкыґамат. Ыглыҳсимат сикукун. Қынгўат тануна алеґа-
ку нуна, қылыги Врангелы, такохун ухсимат. Қуйңет-ам таўани
тумамалґе. Лъыган амалъи углаґималґе.
Таўгенақ самат суныҳлъиқумат. Туқуласимат. Лъыган
қиңунґисимат. Қуйңет амалъи акуна эты салухтусимат.
