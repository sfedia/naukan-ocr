РУЛЬТЫҢА-ИРГУЛАН
Таку1- қулиґамсут алңаманка Рультыңамың-нувқаҳмимың.
Нувуқақ лъиқа кыпыңаўқ малґугнун ьгґфигнун кўигмың — уқух-
куґмит ылъыґит укани, ахкуґмит ылъыґит инлонтуңыңани.
Атасимың укйъум ыґныґани саюҳтутақут. Ануқлъиңґан,
пиҳсиңґан нывеҳсат анақут силъамун синыңанун куигым
саюҳлъықылътың. Утыҳсилґит аґеқут. Таўхкьлн утьлґниґақут.
Таўатылңуґмың алмьхсилгумат.
Қамигалъҳаґылътың силъамун ануситет аңқат. Упынґа-
ми аньяпит қамигақег синыңанун имам. Аньяҳтуныґмың
сагиқнелъықылътың. Қамигалґит гўаталик пугнылияҳқаўгақут.
Пугниґақут гўатын: ыгыфтақет тунуқ кыпуґлуку, эгилъиґлу-
ку, илақат ныҳсам мысеґаның, апымың илаклъуку. Пугнық
қыҳсуҳтуқ. Анлъут қаюкат имиґақеґ ынкам аңоҳтыңита анья1-
Тугоқет. Унопилуку, сали тарумалуку қамигақут. Аңоҳтыңинун
аньям малиаґатақут микисқит. Натын ныґыфкаґилъҳаґылътың
пугнық Тунқуґақат микисқинуң.кукупинкут пугныҳқетақут.
Тугутақут галетының, Таухкын Тунқуґақет. Аёюнкут пугниґақут
улъқилиґлуку. Нықнипихтугґ. Унопилуку, сали Таруґлуку.
Атасимың анылъхутымлъу Эмулъу малигунъақукук
Аёюнкунуна Унопилуку ют атхақут унавык. Ыкнылилътың1
Утақамалъуң атҳаяҳқанун қавамакук. Аґвық қем синыңанун
тагутақңатхуң лъилақа1- лъыган мантак қем синыңанун. Аґн2п-
аґуқақут, минитақет мантагның, нықының.
Кегми қумақңаку нуна, қанекет қикмиґоґыт. Укйъуми
калъыҳтакет хўаңкута ынаґатыхкапут. Кегақңаку-ам пыґоқет ну-
намун. Таўатысимат пит алмысит. Таўхкын ныґутакут. Кинку1-
лъыган нымытхўалґит ипа ныґыфкаґияҳтуґақут.
Гуентоланкут ныґыфкаґияҳґуґақут Қиґниқтум
қайңанун, Келңетегынкуґ уйґахлъугмун Калңагмың аты-
лыгмун. Мамроҳпагмит аньяпитхун аңоқат Мамроҳпак.
Ныґутылъҳаґылътың нунивеқут, укйъуми ныґьяҳканың.
214