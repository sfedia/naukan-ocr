зоя нқнлюмкина
нами, тымңа алейиґуқ суна, акуна аґуты. Ниқуґоґақңамтыху
атуты, ниқуґнақуқ, накын юм лъиқа амуя, накын алеґумалґит
апапъуит.
Хўаңкута ытфипут нуна айгысқыми ылъыґе нынлъытуңґан
пиниқақъяҳпут. юпик қуяқуқ ысҳақнамиуң имақ наманыпик
кегми, ануқңилъыґе нунавут уми ыґныґми. Ынкам илони юм
алеґакук аґун.
Натьллңуґның ипа атутылгут юпит — нениқуґының,
қаванлъатының, инықуты, куйватңа юм. Амалъи илисимакаҳсиўң,
натын атумалґш- уникпаґаґни қиқмиґат натыґми.
Имақлъим ымама қулиґамсусимаңа, гук, ылънан ати
умқараґақ укйъимауқ аюңалґеми калалъит нунани. Қаяҳтулґе
тагани пияқумаўқ. Амта апалъуқақат -ґахкуґмит пиниқлъуку
нунайың, қулиґамсуклъуки ьлйъутңит қакымкуґмит.
Атуты қулиґамсумаўқ ынкам таңқигутңумаўқ тумңани
ыглыҳлъыґим юм. Қагум нунам-ам икаюма: лъиқа кывлеқшиталґе
масами апы, қывлеқшиталґит иґалықитаґыт укйъуми, тыпытуқат
насиґат нунами кегми, қагна нуна лъиқа уңиґақылґе.
Атасимың укйъоми нувуқами ануқңуҳтьшихсима,
имаґнаўҳтыпихсима, кеңуҳсима. Наґуйит қалґиґақуґ таґралґим
имам қайңини. Амлъугьяґами ақумгамало ысҳаґақа агиҳтагвигми
уйґахлъугмун палухлъуни ысҳапақуқ иманун нутеґегын.
Силъаґакун лъыган кусиҳтақу1- ымґыт. Пеқа апака тыңеґегын,
ысҳа хўаңкунун қаюґъяҳтуґли.
Гуэсам кимаўгинета, қайгўа нутаґинґаґмың атусийитар
амалъи ынқама уґуқак атуты ««аҳа атуґлаґоқ», юпихтақ
атун саюґақйъа нутетегым, маґыми атуґақат иґунаґмың полъа-
силътьгґ.
Киңунымтынун уныхлъықут атутңит қеперым, акыңам,
мылыгром, нутеґегым. Акуна матыми талгўа укйъуґалъапик
саяқ лъиқа анлинҳаўгақуқ. Мысаҳтақңан таўхкын мумық сиву-
282