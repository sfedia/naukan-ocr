илох'тутаӄат!
паӄнех'тутаӄат!

Кина-ам итыӄан юк, гуайманыклъыкат!
Акуна налъукыӈг'аг'мыхтыхуӈ,
икиг'улъыӄат,
Уӄиюлъыӄат,
Ынкам гуаникуя,
Ӄаюмаг'мыӈ,
пих'тум атутӈа ниӄуг'охлъыӄат!

НАНИӃ
Сауга наниӄ? — Гуи налъукаӄа?!
Сауга наниӄ? — Гуи ысх'аӄьетаӄа?!
Сауга наниӄ? — Ӄайгуа ыкныг'о?!
Сауга наниӄ? — Ӄайгуа таӈӄихта?!

— Наниӄ ыкныг'уӄ,
мантыг'ам илон таӈӄитыка.
Наниӄ ыкныг'уӄ,
Укьюг'ак ылъх'ым ыкныӄа.
Ипа натылӈут нанит алъакаг'мыӈ
ыйутылгумат:
гагныг'ыт,
гагныг'илӈут,
мысег'мыӈ
ыпыӄамыӈ,
Утаӄаӈаг'мыӈ ипуях'ӄет —
14
