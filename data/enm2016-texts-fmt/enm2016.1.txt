Имақлъиқ
каңиґақңъаку лъыґан саңнеґутақа.
Сивукулъ нықыңнапихтақуқ каңиқатагьюхақ.
Нықыңнапихтақуқ. Рыпалъ ынкам тыгмеґыт тыңныґмың
аҳтугьягутақут пуямсухенам. Нықмың аҳсим. Нықыңнапихтақуқ.
Ынкам авупихтақут, калъыҳқипихтақут. Агўатаҳпак, суна
имиҳтупихтақаґ, қантагурақ. Таўатын аҳсинаҳқақнан
илисимакыпихтақат.
Авупихтақут нықыхкақ: мантак, аґвывалъук, натын пеқыкит
. каңик пылъугақңан пиґутыпихтақа. Акуна тыгмеґи-гакук. Аку-
на нунивак найитуқ. Ситаманың лъиқа укйъинеқыкит.
— самың-ам ныґақат?
— тамана амалъи минлъыхсаҳтың нықыкақат.
Ынкам аґвыңылъҳаґақңата, накын ипа нунаның
-ґутыпихтақут кымгиңґапихлъыґит юґ ныґынґилъҳым
кымгимақуґ. Сама авақутахтуқат гынринаклъуки. Рылалъ
ылъңш. ныґылотақьянатың. Иклъумың. Илег ыглыҳсималътың
ыңутақут, салугақут.
Илет тутақут аґвыґмун-ам, аґвыґмың ныґывалъақут.
Пилалъыґмың амалъи икулъыґмың ныґывалъалътың
акиґуҳтақут. Нынлутегын аґвыңумалґе анлъупигмың упынґами.
Гўасақ наңьгґыпихлъуку иґунапен пиламат. Нықьлңьлпихсимат,
нақам гўарат питақуқ нықңитақуқ.
Акуна айвыґаҳпыңаки нувуқами.
Ынкам-ам ақылъкақ накын ипа тутыпихсимаўқ минаґнелґе.
Этам иґунапен акуна нуна ныґыфкамат таўани.
Укйъоґаку-ам атыҳта. Муґулъыґе. Лъыган атыҳтыпихта. Гу-
ентолам қулиґагетыкут. Тага нынлю атыҳта. Кийыпен. Илеґ
анахтут. Таўхкын гўатын унуга. Аґулепихсима аниҳта. Таўани
ыглыҳтыпихтақьялґе. Аґулеґумаўқ. Илупут лъыган сиґлыґоқут.
Унухпак қаванґитукут- нақам унук таклъиюхаґлуку.
2114